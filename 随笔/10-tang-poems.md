---
categories:
  - 随笔
date: '2019-04-15T19:41:54'
description: ''
tags:
  - 唐诗
  - 思维
title: 精选唐诗十首
---




平衡思维方式的唐诗

# 登高

杜甫《望岳》

> 岱宗夫如何，齐鲁青未了。
>
> 造化钟神秀，阴阳割昏晓。
>
> 荡胸生层云，决眦入归鸟。
>
> 会当凌绝顶，一览众山小。

李白《登金陵凤凰台》

> 凤凰台上凤凰游，凤去台空江自流。
>
> 吴宫花草埋幽径，晋代衣冠成古丘。
>
> 三山半落青天外，二水中分白鹭洲。
>
> 总为浮云能蔽日，长安不见使人愁。

<!--more-->

# 壮心

杨炯《从军行》

> 烽火照西京，心中自不平。
>
> 牙璋辞凤阙，铁骑绕龙城。
>
> 雪暗凋旗画，风多杂鼓声。
>
> 宁为百夫长，胜作一书生。

# 羁旅

李白《春夜洛城闻笛》

> 谁家玉笛暗飞声，散入春风满洛城。
>
> 此夜曲中闻折柳，何人不起故园情。

温庭筠《商山早行》

> 晨起动征泽，客行悲故乡。
>
> 鸡声茅店月，人迹板桥霜。
>
> 槲叶落山路，枳花明驿墙。
>
> 因思杜陵梦，凫雁满回塘。

# 田园

王维《终南别业》

> 中岁颇好道，晚家南山陲。
>
> 兴来每独往，胜事空自知。
>
> 行到水穷处，坐看云起时。
>
> 偶然值林叟，谈笑无还期。

# 聚散

李白《宣州谢朓楼饯别校书叔云》

> 弃我去者，昨日之日不可留。
>
> 乱我心者，今日之日多烦忧。
>
> 长风万里送秋雁，对此可以酣高楼。
>
> 蓬莱文章建安骨，中间小谢又清发。
>
> 俱怀逸兴壮思飞，欲上青天揽明月。
>
> 抽刀断水水更流，举刀消愁愁更愁。
>
> 人生在世不称意，明朝散发弄扁舟。

李白《将进酒》

> 君不见黄河之水天上来，奔流到海不复回。
>
> 君不见高堂明镜悲白发，朝如青丝暮成雪。
>
> 人生得意须尽欢，莫使金樽空对月。
>
> 天生我材必有用，千金散尽还复来。
>
> 烹羊宰牛且为乐，会须一饮三百杯。
>
> 岑夫子，丹丘生，将进酒，杯莫停。
>
> 与君歌一曲，请君为我倾耳听。
>
> 钟鼓馔玉不足贵，但愿长醉不复醒。
>
> 古来圣贤皆寂寞，惟有饮者留其名。
>
> 陈王昔时宴平乐，斗酒十千恣欢虐。
>
> 主人何为言少钱，径须沽取对君酌。
>
> 五花马，千金裘，呼儿将出换美酒，与尔同销万古愁。

# 感时

张若虚《春江花月夜》

> 春江潮水连海平，海上明月共潮生。
>
> 滟滟随波千万里，何处春江无月明。
>
> 江流宛转绕芳甸，月照花林皆似霰。
>
> 空里流霜不觉飞，汀上白沙看不见。
>
> 江天一色无纤尘，皎皎空中孤月轮。
>
> 江畔何人初见月，江月何年初照人。
>
> 人生代代无穷已，江月年年只相似。
>
> 不知江月待何人，但见长江送流水。
>
> 白云一片去悠悠，青枫浦上不胜愁。
>
> 谁家今夜扁舟子，何处相思明月楼。
>
> 可怜楼上月徘徊，应照离人妆镜台。
>
> 玉户帘中卷不去，愿逐月华流照君。
>
> 鸿雁长飞光不度，鱼龙潜跃水成文。
>
> 昨夜闲潭梦落花，可怜春半不还家。
>
> 江水流春去欲尽，江潭落月复西斜。
>
> 斜月沉沉藏海雾，碣石潇湘无限路。
>
> 不知乘月几人归，落月摇情满江树。

# 快意

杜甫《闻官军收河南河北》

> 剑外忽传收蓟北，初闻涕泪满衣裳。
>
> 却看妻子愁何在，漫卷诗书喜欲狂。
>
> 白日放歌须纵酒，青春作伴好还乡。
>
> 即从巴峡穿巫峡，便下襄阳向洛阳。